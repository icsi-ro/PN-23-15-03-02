PN 23 15 03 02
===

Dezvoltarea tehnologiei inovative de separare a izotopilor Litiului prin electromobilitate şi algoritmi de inteligenţă artificială.

### Scop

Obiectivul general al proiectului ISO-Li este crearea, testarea și implementarea tehnologiei inovative de separare a litiului-6 (6Li) prin electromobilitate și algoritmi de inteligență artificială (AI) ca soluție pentru rezolvarea problemelor actuale de mediu generate de tehnologia aplicată la nivel industrial.

### Obiective specifice
- O1 Instalație de laborator pentru definirea și optimizarea parametrilor de lucru ai separării 6Li/7Li prin electromobilitate.
- O2 Metodologie analitică ICP-MS pentru determinarea izotopilor de Li.
- O3 Instalație în cascadă cuplată cu un sistem de cristalizare-sistemul de detecție ICP-MS.
- O4 Tehnologie integrată de separare a izotopilor de Li prin electromobilitate. 

### Faza de execuție
Optimizarea parametrilor de funcţionare a instalaţiei de laborator prin utilizarea algoritmilor de inteligenţă artificială (AI)

Obiectivul fazei de execuție IV a fost realizarea optimizării parametrilor de funcționare a instalației de laborator prin utilizarea inteligenței artificiale. 

În concluzie, rezultatele cuprinse în raportul de cercetare al fazei IV îndică faptul că obiectivele fazei au fost realizate complet. Rezultatele privind performanța modelului matematic și a algoritmului AI au condus la optimizarea parametrilor de funcționare a instalației de separare 6Li/7Li. 

**Activitățile desfășurate în cadrul acestei etape au fost legate de:**
 
- A.	Testarea conceptului de electromobilitate prin varierea concentrațiilor soluțiilor 	chimice, tipurilor de lichide ionice și diferențelor de potențial în procesul de             electromigrare;
- B.	Eficientizarea raportului 6Li/7Li prin maximizarea absorbției sării de litiu de la anod către catod; 
- C.	Crearea algoritmilor Python de calcul și testarea funcțiilor;
- D.	Implementarea algoritmilor de calcul și validarea modelului matematic; 
- E.	Încărcarea unei librării Python prin platforma GitHub; 
- F.	Crearea unei baze de date parțiale.
